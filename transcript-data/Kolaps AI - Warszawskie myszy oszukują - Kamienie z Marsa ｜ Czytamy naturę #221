 Cześć i czołem dobry człowieku. Cóż mam dziś przed sobą? Przewidywania pesymistyczne, kolaps AI, kolaps sztucznej inteligencji wydaje się, piszą autorzy tego padania, musi nastąpić, jeżeli będziemy szkolić sztuczną inteligencję na tekstach wygenerowanych przez nią samą. I w zasadzie można by pomyśleć, że tego się nie da uniknąć. Co dalej? O tym zaraz pogadamy. Następnie, na ziemię spadają czasami małe kawałeczki Marsa. Meteoryty pochodzące z Marsa. Ale skąd dokładnie pochodzą? Jest bardzo fajne i bardzo ładne badanie pokazujące z jakiego konkretnie punktu na powierzchni Marsa pochodzi dany kawałek, który możemy wziąć do ręki. Fajna rzecz. A na koniec, mysie intencje. To jest wielkie pytanie w zoologii i w psychologii by trzeba powiedzieć, czy zwierzęta mogą czegoś chcieć, mogą mieć intencje, mogą coś planować. A tu podwarszawskie dzikie myszy zostały przyłapane na oszustwie. A my co robimy? A my siadamy i czytamy. Zaczynamy od wieści ze świata nauki. Dzisiaj dwie rzeczy. Jedna większa, jedna mniejsza. Dużo mówię o sztucznej inteligencji i za chwilę będę zresztą mówił o jednym fajnym badaniu na ten temat. Tymczasem ukazało się w Nature takie oszacowanie, kto najwięcej na ten temat w ogóle publikuje. I to jest taki piękny diagramik. Można go sobie obejrzeć. Pomijając już skalę tego, w czym to jest mierzone, tak czy inaczej, to jest skala ilości badań na temat sztucznej inteligencji przeprowadzonych na terenie danego kraju. I najciekawsza rzecz w tym całym diagramie możecie sobie państwa zobaczyć, żeby było jasne. Stany Zjednoczone, Chiny, Niemcy, Wielka Brytania, Francja, Szwajcaria, Kanada, Hiszpania, Włochy, Australia. No to mamy jakieś takie, pooglądajcie to sobie na spokojne, takie największe huby produkujące sztuczną inteligencję. Natomiast ciekawa rzecz, te dwa kółka, to się składa zawsze z dwóch kółek. Wewnętrzne kółko to jest 2019, zewnętrzne kółko to jest 2023. Co to oznacza w praktyce? Patrzcie o ile urosły Chiny w ciągu ostatnich czterech lat, czyli oczywiście można takie przewidywania robić, jeżeli ktoś chce, gdyby w ciągu tych czterech lat badania chińskie znowu urosły o tyle, ile urosły w ciągu ostatnich czterech lat, no to przegonią Stany Zjednoczone. Co jest interesujące z bardzo wielu względów. No pooglądajcie to sobie, może Was też to zaciekawi. Polski na tej mapie niestety nie ma. A druga rzecz, taka już lżejsza, ale to też fajnie pokazuje skąd się bierze nauka. Ukazał się taki artykuł, czysto już dziennikarski Our Rock Climbing Shoes Shedding Plastics, czy nasze buty do wspinaczki zrzucają plastik. W praktyce historia polega na tym. Tam było takie fajne zdjęcie, może znajdziemy i pokażemy Wam w tym miejscu. Pewna pani, dziewczyna naukowczyni, która zajmuje się mikroplastikiem zawodowo, pewnego dnia zadała sobie pytanie, hmmm chodzę na ściankę wspinaczkową, bo to dziewczyna wspinaczka. Czy nasze buty, czy też przypadkiem nie zrzucają mikroplastiku? I tak właściwie po godzinach postanowiła sprawdzić, co zostaje na materacach nie wiem czy byliście kiedyś na ściance wspinaczkowej. Tam jest przede wszystkim pełno tej magnezji i są takie paskudne są te materace na ściance wspinaczkowej. Co tam właściwie jest? Zaczęła zbierać z tego próbki, okazało się, że tam jest mikroplastik, okazało się, że tam jest mikroplastik, który jest niemal taki sam jak mikroplastik zostawiany przez opony. Bo tam do butów wspinaczkowych dodawane są takie substancje, które sprawiają, że to się zachowuje odpowiednio, że to ma dobrą przyczepność itd. No więc taka mała cegiełka, pewnie będzie z tego jakiś artykuł naukowy, ale to jest taki fajny, lekki i przyjemny, chociaż ze smutnym tematem plastiku w tle, news pokazujący skąd się biorą badania naukowe. Czasami to jest po prostu tak, że ktoś coś bada i przyjdzie mu do głowy, kurczę w moim życiu prywatnym jest coś zupełnie zbliżonego tematycznie, czemu by tego nie zbadać? I przy okazji zrobić sobie fajną sesję zdjęciową na ściance wspinaczkowej z jakimś dzielnym wspinaczem, który wytrzymał w bardzo niewygodnej pozycji, a na pierwszym planie na żabanie doktor ze swoim sprzętem laboratoryjnym, chemicznym. Tak powstaje nauka. Zaczynamy od czegoś, co brzmi poważnie, brzmi niepokojąco. Kollaps. AI models collapse. Tutaj to mamy jako czasownik, czyli modele AI-owe zapadają się, dochodzi do ich kolapsu, ale później mamy to też w formie rzeczownikowej. Model collapse. Co to jest? Zacznę od definicji, którą oni tutaj podają. Collapse modelu to jest proces degeneracji, proces degeneratywny wpływający na pokolenia modeli generatywnych, w których dane, które generują, zanieczyszczają zestaw treningowy następnego pokolenia. Rozłóżmy to teraz na czynniki pierwsze. O czym tu mówimy? O jakiej sztucznej inteligencji? Mówimy o modelach generatywnych generujących obrazy i tekst. To wszystko, czym się dzisiaj wszyscy ekscytują. Wszystkie wasze ulubione aplikacje do generowania ilustracji, wszystkie aplikacje do generowania tekstu, czaty, GPT i tak dalej. Przy czym ważna uwaga, autorzy tego badania nie wzięli na tapet jakiegoś jednego określonego modelu tego typu, tylko zbadali, spróbowali stworzyć ogólną teorię, która ma dotyczyć wszystkiego, co uczy się na bazie danych treningowych. To jest bardzo ogólna definicja. Żeby była jasność, przetestowali to na trzech głównych typach tego typu algorytmów. Jeden z nich to są znane LLM-y, czyli duże modele językowe. Chatt GPT jest dużym modelem językowym, ale były też dwie inne klasy, zupełnie inaczej zbudowane sieci neuronalne tak naprawdę, tak zwane VAE, wariacyjne autoenkodery i GMM-y. Nie wchodząc już w całą technologię tego wszystkiego, o co w tym wszystkim tak naprawdę chodzi. Wszystkie te generatory tekstu, bo tutaj się skupimy głównie na generatorach tekstu, działają tak, że przedstawia im się bazę danych treningowych, one się uczą na tej podstawie, jak ludzie używają języka, jakie sylaby następują po jakich sylabach. Na to jest nakładanych coraz więcej różnego rodzaju sztuczek i potem powstaje taka sieć neuronowa, która umie przewidywać, co powinno być dalej, umie generować tekst. Kluczowe są dane treningowe i tu się pojawia pewien problem. Tych danych jest skończona ilość i o tym będę jeszcze osobno mówił i jakbyście byli zainteresowani, to wczytamy na turę po godzinach na moim kanale na YouTube będzie film, dzisiaj już się właśnie ukazał, w którym mówię o tym troszeczkę więcej. Tutaj powiemy tylko o tym badaniu. Te dane się kończą. Mamy książki, oczywiście możemy zeskanować wszystkie książki, ale to jest skończona baza książek. Mamy cały internet, on jest skończony. Mamy całą Wikipedię i wszystko, mamy pewną bazę danych treningowych, ona się kończy. No ale oczywiście powstają rzeczy na nowo, powstają nowe książki, powstają nowe teksty. Ale w nich znajdują się już treści generowane przez te same algorytmy. Czyli dzisiaj w internecie, jeżeli stworzę sobie swój nowy wspaniały algorytm generujący tekst i mu powiem, patrz, tu jest cały internet, ucz się na jego podstawie, to już dzisiaj pewna część internetu jest wygenerowana przez te algorytmy. Nawet w takim najgłupszym przypadku, że ja sobie coś wrzucę na moją sieć społecznościową, patrzcie co mi fajnego wygenerował mój AI. Tu wklejam. Zatrułem, oni mówią pojzent. Zatrułem, zanieczyściłem moje źródło danymi wygenerowanymi przez AI. Czy jest z tym jakiś problem? No właśnie. Wszyscy się nad tym zastanawiają i wszystkie duże firmy mają już na to swoją odpowiedź, że tak, że jest ten problem, a to jest artykuł, w którym oni niejako tego dowiedli. Spróbowali opracować taką ogólną teorię zanieczyszczenia danych przez dane wygenerowane przez poprzedni model. I to co oni tutaj zrobili to jest mocne. Ja już widziałem komentarze pisane przez bardzo poważnych ludzi, że to badanie jest mocne, że ono, nie powiem, że dowodzi, bo to nie jest czysta matematyka, ale wykazuje to w bardzo przekonujący sposób. Na czym to w praktyce polega? Patrzymy tutaj na górę. Najpierw na ten diagramik. Jak go czytamy? To jest diagram pokazujący logikę tego, co oni zrobili. Mamy jakieś dane. To jest ten pierwszy zaokrąglony rąb i one służą nam do wyszkolenia modelu, modelu zerowego. I one są wyłącznie na podstawie danych ludzkich. Czyli powiedzmy sobie 3 do 5 lat temu przypuśćmy, załóżmy tak, że to były dane wyłącznie stworzone przez człowieka. I co się dzieje? Później ten model jest szkolony i on generuje nowe dane. Więc kolejny model, model pierwszy, czerpie z danych, które zawierają już rzeczy wygenerowane przez ten zerowy model. I potem mamy kolejne pokolenie, kolejne pokolenie, kolejne pokolenie. Możemy o tym mówić nieoficjnie, na przykład, GTP2, GTP3, GTP4, GTP5, albo podłożyć sobie pod to dowolną nazwę innego produktu. Przede wszystkim, czy to się psuje. Oni wykonali swoje własne doświadczenie. Chyba tej kartki nie wydrukowałem, ale ją tutaj pokażemy. Jest taki przykład pokazujący, jak kolejne kodele, aż do bodajże dziewiątego pokolenia odpowiadają na tę samą zajawkę. Później to się po prostu degeneruje. Zaczyna się z tego robić szum. Bardzo brzydki, bezsensowny szum. I to przetestowali. Przetestowali na różnych typach sieci neuronowych, na różnych architekturach wyższego rzędu tych sieci neuronowych. I potem stworzyli taki ogólny model logiki tego, co tam następuje. Więc to jest dosyć mocno potwierdzone. Największy model, który zrobili, to jest już duży rzeczywiście. Oni nie wytrenowali sobie całego nowego czata GPT, ale rzecz, która dobrze modeluje, to w mniejszej skali. I teraz jaka jest ich odpowiedź, dlaczego to się dzieje? To jest dosyć skomplikowane, co tam jest. Jest kilka podstawowych przyczyn, dla których ta degeneracja następuje. Spróbujemy to przeatakować intuicyjnie, bo oni to robią twierdzeniami matematycznymi. Natomiast gdybym miał to przetłumaczyć na ludzki, to jest taka jedna ciekwa... Są dwie ciekawe rzeczy. Pierwsza z nich jest taka. Każdy model języka ludzkiego jest pewnym uproszczeniem. Czyli model uczony na podstawie miliardów zdań nie będzie tych miliardów zdań zawierał w sobie, tylko będzie zawierał w sobie ich interpretacje. Ta sieć neuronowa jest szkolona na tych zdaniach i ona się w jakiś sposób samo organizuje, ale tam nie ma tych zdań, tylko jest pewien porządek. Jest pewne uproszczenie. I teraz wyobrażamy to sobie mniej więcej w ten sposób, że patrzcie. Wyobrażamy sobie przestrzeń wszystkich możliwych zdań, przestrzeń wszystkich możliwych sekwencji słów i sylab. Jedno zdanie prawdziwe jest tutaj, drugie zdanie prawdziwe jest tutaj. To są dwa autentyczne zdania, które ktoś kiedyś zapisał, jakiś człowiek. Ich uśredniona reprezentacja jest gdzieś tutaj. I to może być zdanie, którego nikt nigdy nie wypowiedział. Czyli powiedzmy sobie tak, to jest taka czysto intuicyjna rzecz, ale oni ją tutaj matematycznie wyrażają. Reprezentacja jest uśredniona. Tysiąca zdań stworzonych przez ludzi jest jakąś ścieżką, ale ta ścieżka nigdy nie wystąpiła. Czyli jest pewną fikcją. W związku z czym ten model, kiedy później będzie generował swoje rzeczy, to on wygeneruje coś, czego w zasadzie nie było nigdy. I my chwalimy te modele. O, wygenerowałeś coś zupełnie nowego. Ale to jest uśrednione. To nie jest prawdziwym zdaniem stworzonym przez prawdziwego człowieka, tylko czymś, co jest w pewnym sensie nieprawdziwe. Rzeczy prawdziwości się namnażają. Bo jeżeli później kolejny model będzie szkolony na rzeczach, które są nieprawdziwe, to to ziarno prawdy. Oni tu się posługują pojęciem truth. To ziarno prawdy będzie coraz silniej rozcieńczone. I to jest zjawisko numer jeden. Zjawisko numer dwa jest takie, i oni to pokazują tutaj, że rzadkie rzeczy są coraz rzadsze, a baza treningowa jest zapełniana przez rzeczy typowe. Jest coraz więcej rzeczy popularnych, powszechnych, typowych. I to jest coś, co oni pokazują tutaj na takim ogólnym modelu. To jest nawet kolorami bardzo ładnie pokazane, że prawdopodobne zdarzenia są nadreprezentowane, nieprawdopodobne zdarzenia są niedoreprezentowane. Czyli te modele są ostrożne. One generują rzeczy typowe. One generują rzeczy, które nie będą dziwne, które większość ludzi uzna za okej. Nudne, blade, przewidywalne. I później ten zbiór danych treningowych z każdym kolejnym pokoleniem jest coraz bardziej zaludniany przez rzeczy typowe, przewidywalne. Oni tutaj to pokazują na konkretnym swoim badaniu, co jak to w praktyce należy czytać. Rzeczy, które są po lewej na tym wykresie są bardziej typowe. Czyli perplexity to jest taka miara nietypowości, można by powiedzieć. Czyli pierwsze pokolenie, zobaczcie, pokolenie zerowe jest wypełnione rzeczami typowymi, średnio typowymi, rzadkimi, bardzo rzadkimi, bardzo, bardzo rzadkimi. I potem z czasem to się przesuwa w lewo, z każdym kolejnym pokoleniem. Jak to należy czytać? Każde pokolenie rzeczy generuje rzeczy coraz bardziej typowe, coraz bardziej prawdopodobne. I w końcu Internet za 20-30 lat, jeżeli znacząca część Internetu i książek, źródeł, tekstów będzie generowana przez te algorytmy, to one będą coraz bardziej prawdopodobne, coraz bardziej typowe, coraz bardziej nijakie, coraz bardziej nieoryginalne. I ostatecznie te punkty tutaj, ten szumek punktów po lewej stronie, to są jakieś rzeczy, na których ten algorytm się zakleszczył, po prostu wkręca się w jakąś fikcję, której nigdy nie było, ale ona mu się wydaje coraz bardziej normalna, coraz bardziej prawdopodobna, coraz bardziej naturalna i ją kopiuje, bo co on robi? Te algorytmy kopiują to, co im się podstawi pod nos, na sposób trochę kreatywny, ale mimo wszystko na sposób odtwórczy. To, co oni pokazują w tym artykule, to jest ich zdaniem nieunikniony proces degeneracji sztucznej inteligencji uczonej na materiale źródłowym, jeżeli ten material źródłowy będzie zanieczyszczony jej własnymi tworami. Szalenie ciekawa rzecz. Mnóstwo tu się otwiera okienek, mnóstwo tematów, niektóre z nich omówię w osobnym filmie, na moim własnym kanale. Czytamy naturę po godzinach. Takie rzeczy. A następnie przenosimy się na czerwoną planetę, czyli Marsa. Meteoryt to jest coś takiego, co spadło z nieba. Co to są meteoryty? Skąd one pochodzą? Z jakiegoś ciała skalistego kładu słonecznego. Większość z nich pochodzi z pasa asteroid. Czyli meteoryty powstają najczęściej w ten sposób, że lata sobie jakaś asteroida, lata, lata, lata, coś w nią puknie, się rozwali, rozpadnie i w związku z tym wpadnie na taką orbitę, że zahacza o Ziemię. I czasami na tę Ziemię spadnie. I dzisiaj mamy już takie konkretne meteoryty. Możemy wziąć do ręki taki kawałek i powiedzieć, to na pewno pochodzi z asteroidy o nazwie Vesta, na przykład. To samo dotyczy Księżyca w mniejszym stopniu. Są takie poszukiwania tych skał, bo to jest fascynujące, że mamy próbki skały nie lecąc gdzieś, ale w dużym stopniu Marsa. I mamy trzy główne klasy meteorytów. To jest około 200 meteorytów, o których wiemy już dzisiaj niemal z pewnością, że pochodzą z Marsa. To samo zjawisko. Coś puknęło w Marsa, wybiło trochę skał z tego Marsa, na tyle mocno, że opuściły, że nie opadły na Marsa, tylko wyleciały, zawędrowały w okolice Ziemi i na Ziemię spadły. I klasyfikowanie meteorytów marsjańskich to jest fascynująca rzecz, która się dzieje już od kilkudziesięciu lat. Tym się początkowo zajmowali ludzie od skał, czyli petrolodzy, ludzi od minerałów, czyli mineralodzy, ludzi od meteorytów. Krótko mówiąc, natomiast skąd one dokładnie pochodzą? To jest fascynujące pytanie. I autorzy tego badania biorą wszystko, co fabryka dała dzisiaj, żeby spróbować na to pytanie odpowiedzieć. To jest kilkadziesiąt lat prób dowiedzenia się skąd konkretnie to się wybiło. I co oni biorą? Co oni biorą? Co oni kładą na stole? Po pierwsze kładą na stole wszystkie kratery Marsa. Ja czasami na tę sztuczną inteligencję narzekam, tak zniechęcam do niej. Ja się wydaje czasami taki nieentuzjastyczny. Ale oni posłużyli się nowym katalogiem kraterów na Marsie, zawierającym kilkadziesiąt milionów kraterów na podstawie zdjęć bez przerwy dostarczanych do nas przez orbitujące wokół Marsa satelity. Ktoś to musi opisywać. Kiedyś to robili ludzie, dzisiaj to robią algorytmy. Więc mamy fenomenalne, piękne katalogi. Gdzie meteoryt? Jak uderzył? Jakiej wielkości mógł być? Jaki jest krater? Jaki ma kształt? Więc to jest nasz numer jeden. Co bierzemy dalej? Bierzemy te meteoryty. I one już dawno zostały podzielone na takie główne grupki, czyli mamy 200 skał. To by można spokojnie, jeśli się nie mylę, można by to zmieścić na tym stole tutaj, który leży, te kawałki skał i dzielimy je na podobne do siebie. Ostatecznie powstają takie, to jest taka tabelka, takie klasy grupki tych meteorytów. Czasami to jest jeden meteoryt, czasami jest kilka, które wydaje się, że pochodzą z jednego i tego samego miejsca. I potem, to też jest z literatury, próbujemy się domyślić, jakiej wielkości było uderzenie, które wywaliło ten krater, ten meteoryt, przepraszam. I ten krater. Czyli jak to działa? Na przykład bierzemy jakąś taką skałę i pytamy specjalistów od skał, czyli petrologów, słuchaj, to jest takie zeszklone troszeczkę, prawda? I to zostało podgrzane do jakiejś temperatury. Tam są ślady po pęknięciach. Coś mocno rąbneło. Słuchaj, powiedz mi, petrologu, jaka musiała zostać osiągnięta temperatura, żeby to zostało w taki sposób zeszklone? A oni się drapią po głowach i mówią, mi się wydaje, że to musiało być tak i tak i tak. A oni potem idą do ludzi, którzy się zajmują symulacjami i mówią, kurczę, słuchajcie, jak duży musiałby zostać wybity krater, żeby to uderzenie wywołało takie i takie temperatury i takie i takie ciśnienia. Wszyscy siadają nad tym i mówią. I to są, patrzcie, model Output, to jest model, na przykład, wydaje się, że meteoryt Zagami, który jest meteorytem marsjańskim, musiał zostać wybity przez coś, co miało od 800 do 1300 metrów wielkości i zrobiło krater między 22 i 33 km średnicy. O, to ciekawe, czyli mamy meteoryt Zagami. No to patrzcie, patrzymy do naszej nowej, lepszej bazy wszystkich kraterów na Marsie, możemy sobie wypisać, które z nich pasują. Co dalej robimy? Dalej patrzymy jeszcze na skład. Mamy już dzisiaj, też robione przez satelity krążące wokół Marsa, mapy składu chemicznego Marsa. To jest ciężki kawałek chleba, bo my się chcemy dowiedzieć, jaka jest skała pod spodem, a tam mamy glebę marsjańską. Mamy pył, to jest zwietrzałe, to jest napromieniowane, ciężko z tym jest, ale trochę nam pomoże, na przykład tu jest więcej wapnia w tych skałach, tu jest więcej żelaza, tu jest więcej, powiedzmy sobie, sodu. Robimy sobie takie mapy składu chemicznego powierzchni Marsa, porównujemy z tym. Co jeszcze bierzemy? Bierzemy czas, jaki te skały spędziły w przestrzeni kosmicznej. No bo patrzcie, meteoryt zostaje wybity, to mogło być 10 milionów lat temu i sobie krąży po Układzie Słonecznym, prawda? Tu mamy słońce, tu mamy Ziemię, to sobie krąży i w pewnym momencie pach, spada na Ziemię. Ile czasu to spędziło w Układzie Słonecznym, w przestrzeni Układu Słonecznego, to można oszacować, bo każdy kawałek skały, na który świeci słońce, na który słońce naparza swoją plazmą, ten kawałek skały wietrzeje, to się nazywa wietrzenie kosmiczne i można przyjrzeć się temu kawałkowi skały i powiedzieć, ha, to spędziło w przestrzeni kosmicznej około 10 do 15 milionów lat. I teraz patrzcie, bierzemy to wszystko, te wszystkie rzeczy i powstaje nam taki oto wykres. To są, to co tu widzicie, tymi szarymi prostokątami oznaczone są typy meteorytów względem tego, jak dawno temu powinien powstać krater, z którego wypadły i jak stara powinna być skała na Marsie, która została wybita w przestrzeni kosmiczną. I dopasowujemy to do siebie z konkretnymi kraterami. I co później powstaje? Próbujemy to wszystko dopasować. Czyli mamy potencjalne kandydatury, konkretne dziury w Ziemi, które nam pasują. Bo tam są skały w tym wieku, one powstały mniej więcej tak dawno temu, przyglądamy się tym kraterom, kiedy one mniej więcej powstały, czy się wszystko zgadza. I mamy kandydatury, mamy konkretne kandydatury. Na przykład krater Kotka, albo Domoni i potem mówimy, aaa, wygląda na to, że ta konkretna skała pochodziła z tego konkretnego miejsca. I oni mówią, że po zastosowaniu tej metody oni są dosyć pewni. Co, jak naukowiec mówi, to znaczy, że jest nieźle. Dlaczego to jest takie fajne? No patrzcie, jest teraz cała dyskusja o tym, czy damy radę polecieć na Marsa, żeby przywieźć na Ziemię próbki skał marsjańskich. Chińczykom niedawno się to udało z tylną stroną Księżyca. No i wszyscy są podekscytowani, że wracamy znowu w kosmos, ale Mars to jednak jest ciężki kawałek chleba. I oczywiście świetnie by było polecieć na Marsa, pobrać tam skałę i wrócić z nią na Ziemię. Ale zobaczcie, jakie to jest skomplikowane. Ile to jest lat. To jest kilkadziesiąt prawdopodobnie lat przygotowywania tej misji, potem powrót. Tyle rzeczy się może nie udać. Tymczasem mamy. Słuchajcie, mamy. Mamy na Ziemi te skały. One już są. Co więcej oni mówią. Patrzcie. Są takie kratery, które wygląda na to, to są inne. To są te niebieskie kropeczki na tej mapie. To są te niebieskie kropeczki, które wygląda na to, że spełniają wszystkie wymagania, że coś stamtąd mogłoby trafić na Ziemię. Ale jeszcze nie znaleźliśmy żadnego takiego meteorytu, więc kiedy specjalista od Marsa zadaje sobie pytanie hmmm, bardzo bym chciał wziąć do ręki kawałek Marsa, który pochodzi stąd. To oni mówią mu tak. Wiesz co? Jest szansa na to. Ponieważ tam akurat znajduje się krater, który się nazywa tak. Nie wiem. Korinto, Czakpar. I nam się wydaje, że to mogło trafić na Ziemię. Szukajcie. Są takie poszukiwania. Leci się na Antarktydę, tam jest biało, tam widać każdy ciemny kawałek skały, trzeszę się powierzchni Antarktydy w poszukiwaniu meteorytów, żeby tam znaleźć kamienie. Słuchajcie, teraz już wiemy, czego szukamy. No więc, tak. Tak wygląda sprowadzanie na Ziemię kawałka Marsa. A na koniec fenomenalne badanie z podwarszawskich lasów, wykonane między innymi przez trzech naukowców, Marcina Chrzanowskiego, Piotra Bebasa i Rafała Stryka z Instytutu Psychologii Polskiej Akademii Nauk. Co na tej stronie powinno jeszcze zwrócić naszą uwagę? Słowo intentional. Intentional tactical deception. Czyli zwodzenie, decep- deceive, przepraszam, to jest zwodzić, oszukiwać. Intencjonalne, taktyczne oszustwo. Słuchajcie, myszy zdaniem autorów tego badania dokonują oszustwa planowanego, intencjonalnego. O, kiedy zoolog mówi o intencji, to się naraża na baty. Ale oni mówią, my wam wykażemy, że nie ma żadnego innego wytłumaczenia niż jedna mysz wczuwająca się w świadomość, w stan wiedzy, w umysłu innej myszy. Czyli tak zwana teoria umysłu. Myszy muszą mieć teorie umysłu, czyli muszą umieć wziąć pod uwagę stan wiedzy innej myszy, innego osobnika, żeby działać tak jak nasze zaobserwowane myszy. Więc przede wszystkim tak. Co zostało zrobione? Jest to naturalistyczna obserwacja nie w warunkach laboratoryjnych. W pewnym miejscu pod Warszawą oni tutaj podają, słuchajcie, oni podają też, ja mogę podać, nie znam Warszawy, nie chciało mi się na GPSie szukać, tu macie namiary, gdzie dokładnie to zostało zrobione. Jakiś lasek podwarszawski. Były obserwowane dziko żyjące tam myszy, należące do dwóch gatunków. Myszarka polna i myszarka leśna. Znajdę wam zdjęcie z samego tego artykułu pochodzące. Myszarka leśna, myszarka polna. Piękne stworzonka, prawda? I one tam sobie żyją, występują naturalnie. Została zrobiona jedna rzecz nienaturalna. Została im zrobiona skrzynka. Dwie przykładowe skrzynki tutaj są pokazane z takiego eksperymentu, ale obie są takie same. I co w nich jest? Przede wszystkim prowadzi do nich jeden wlot wykonany z jakiejś tam rury PCV, PVC. Jedno wejście, to jest bardzo istotne. I tam była wystawiana, to było jesienią, Nutella. Bardzo fajnie się czyta to badanie, dlatego że naukowcy muszą podać wszystkie szczegóły techniczne swojego badania. I to się tak fajnie czyta, że to zostało zrobione ze sklejki. W nawiasie Lerlwammer, Leun, coś tam, coś tam. Zostało pomalowane farbą akrylową, coś tam, coś tam. To nazywa jakieś farby. Została im dawany wysokokaloryczna przekąska czekoladowa w nawiasie Nutella. Później, żeby usuwać ślady feromonowe, to już mnie rozwaliło na łopatki. Żeby czyścić co 3-4 dni, żeby nie było śladów feromonowych, wszystko to było myte bezzapachowym mydłem. W nawiasie Biale Jelen, polski producent, tak? Białym jeleniem to myli, żeby to było czyste co parę dni. No i okej, dobra. O co tu chodziło? Początkowo chodziło o zbadanie, w jaki sposób myszy będą uzupełniać swoją dietę w ciężkim sezonie jesienno-zimowym. To było robione kilka lat temu Nutellą. Jaką będą stosowały taktykę, jak się będą zachowywać. Ale potem nastąpiło coś, co jest moim zdaniem esencją nauki, a mianowicie ktoś siadł nad tymi nagraniami, dlatego, że tam były zamontowane kamery działające w podczerwieni, tam było ciemno w środku. Co one robią? I ktoś to oglądał, oglądał, oglądał i uważał bardzo ciekawą rzecz. Dwa podstawowe typy sprytnego zachowania. Uwaga, oglądamy teraz filmy. Scenariusz numer jeden. Scenariusz numer jeden jest taki. Jedna mysz goni drugą mysz. Myszy się gonią. W okolicach tych pudełek z Nutellą się robiło czasami gorąco, bo pierwsza mysz, która wleci, to Nutellna jest dla niej i będzie czasami o nią walczyć. Więc tam dochodziło do gonitw pomiędzy myszami. Scenariusz numer jeden. Uwaga, oglądamy. Myszy się gonią. Jedna wpada, uciekając przed inną myszą i natychmiast chowa się w miejscu, w którym nie będzie jej widać. Druga mysz wpada, rozgląda się i szuka. Gdzie tam jest, gdzie tam jest, gdzie tam jest mysz? A ta druga, która uciekała czeka na moment, w którym ta jest odwrócona plecami i w tym momencie ucieka. Zwykle odgłos biegania łapkami po plastiku budził, mówił tej drugiej myszce, że o to, że tak powiem, została przechytrzona. No i jest ucieczka, jest gonitwa. I to jest scenariusz numer jeden. Teraz to sobie oglądaliście. Oni też załączyli do artykułu film zwolnionym tempie. Oni analizowali. Było łącznie 20 przypadków tego typu tactical deception, oszustwa taktycznego. Scenariusz drugi. Dzieje się to w czasie podjadania Nutelli, czyli zaczyna się scenariusz tak. Myszka je Nutelle, wylizuje. Na tym filmie tam ledwo tej Nutelli zostało, ale wylizuje, wylizuje i słyszy, że ktoś idzie, ktoś się zbliża. Jedynym wyjściem, jedynym wyjściem, jedynym wyjściem. Natychmiast chowa się w miejscu, w którym nie będzie jej widać. Ta druga myszka wlatuje, a ta pierwsza próbuje w tym momencie uciekać. I teraz o co tutaj chodzi? Dlaczego to jest takie interesujące? Oni mówią tak. Naszym zdaniem, o jeszcze zrobili diagram. Znowu słuchajcie, to AI jest teraz wszędzie. Oni się chwalą, że wykonali to takim narzędziem AI'owym do robienia diagramów. Bardzo dobrze. No, wykonali diagram. To jest ten scenariusz drugi. Dlaczego to jest interesujące? Oni mówią tak. Każde zachowanie zoolog musi wytłumaczyć. Są różne przyczyny, dla których zwierzęta różne rzeczy robią. Może to być zachowanie instynktowe, może być instynktowne, może być zachowanie wyuczone, intencjonalne. Mamy różne słowa, których używamy. I słuchajcie, spróbujmy wykluczyć najpierw, oni piszą, te najmniej interesujące. I to, co oni robią w tym artykule, to jest coś troszeczkę takiego, jak niedawno opowiadałem, wczytamy, o archeologii, gdzie były koraliki z udawanego bursztynu. I się wszyscy zastanawiali, czy to było celowe oszustwo. Tu jest trochę podobna sytuacja. Mamy coś, ale nie możemy się dowiedzieć, nie możemy zapytać i próbujemy zastosować różne kryteria, żeby odpowiedzieć na pytanie, czy to było intencjonal, celowe. Co to dokładnie znaczy? Oni mówią tak, przejdźmy najpierw przez inne typy motywacji, inne typy przyczyn zachowań, żeby nacelować na to, co tam się dokładnie dzieje. Na przykład zachowanie instynktowe, instynktowne. Oni mówią, możemy wykluczyć naszym zdaniem. Czemu? Bo nie ma czegoś takiego w naturalnym środowisku myszy. To jest na tyle nienaturalna sytuacja, że chowanie się w tego typu miejscu, myszy wedle naszej najlepszej wiedzy zoologicznej nie robią takich rzeczy po prostu. Oni piszą zresztą, że są jakieś tam myszy żyjące w tunelach, że może, ale tam nigdy nie ma takiej sytuacji, że jest jedno wejście tylko. Oni przyglądają się wszystkiemu, co zoologiczni wiedzą o myszach. Szukając podobnej sytuacji w normalnym życiu mysim, oni mówią, nie, to nie jest instynkt. Znamy, wiemy, jak wygląda instynktowne, zakodowane prawie że w genach, zakodowane zachowanie mysie, to nie jest jedno z nich. Czy ono jest wyuczone? Ono nie jest wyuczone. Ono nie jest wyuczone. Dlaczego? Dlatego, że oni obserwowali te myszy i oni to robili dwa razy w odstępie dwóch i pół roku. Zupełnie nowe myszy, które pierwszy raz zobaczyły to pudełko, oni przyobserwowali czasami pierwszego dnia, jak robią tę sztuczkę. Więc nie miały czasu się tego nauczyć. Więc co to jest? Oni piszą, że to jest spontaniczne przede wszystkim, że to, do czego doszli na pewno to jest to, że to nie jest ani instynktowne, ani wyuczone, tylko to, ta mysz, która pierwszy raz spadała na ten pomysł, żeby się schować w miejscu, gdzie jej nie będzie widać, że zrobiła to spontanicznie, wpadła na ten pomysł. Ale teraz, gdzie jest tutaj to intentional deception, gdzie jest to oszustwo? Oni mówią tak, ta mysz mogła zrobić wszystko. Gdyby to była instynktowna ucieczka, to mogłaby się rzucić do konta, prawda? Mogłaby tyle miejsc wybrać, mogłaby tyle zachowań wybrać, a wszystkie te myszy, tych dwadzieścia kilka przypadków, zawsze się chowały w bardzo narkotystycznym miejscu. Nie umiemy, oni piszą tak, nie umiemy wytłumaczyć miejsca, które wybrała ta mysz, żeby była jasność. Chodzi konkretnie o to, że ta mysz stanęła tutaj. Nie umiemy wytłumaczyć tego miejsca inaczej niż tak, że ta mysz wie, że jest tu niewidoczna dla myszy, która wpada do środka, a jednocześnie jest to blisko wyjścia. Czyli to jest plan. To jest intentional deception, to jest taktyczne zachowanie. Mysz wybiera to miejsce, ponieważ jest jednocześnie łatwe, łatwo jest uciec i jednocześnie jej tam nie widać, bo nie byłoby jej też widać w tym kącie, ale to jest optymalne miejsce ze względu na pewien bardzo określony plan. Po pierwsze, mysz, powiem już teraz bardzo odważnie, myśli, że wpadnie ta druga mysz, tu mnie nie będzie widać, to jest pierwsza rzecz, czyli wczuwa się w stan mentalny innej myszy, to jest słynna teoria umysłu, to pierwsza jest sprawa, czyli musi wziąć pod uwagę, gdzie ją ta druga będzie widziała albo nie będzie widziała, po drugie ma plan. Jak już nie zostanę zauważona, to stąd szybko ucieknę. I oni poświęcają połowę tego artykułu na opowiedzenie tej historii i pokazanie jej, ale drugą połowę na tyle, na ile się da dosyć staranne wykluczenie tych mniej odważnych propozycji, że to jest to ruchowe, że to tamto, oni mówią, nie umiemy, nie umiemy wytłumaczyć tego inaczej, na tak wysokim poziomie mentalnym, na tak wysokim poziomie władz poznawczych. Teoria umysłu, czyli wczucie się w umysłowość innej myszy, intencja, plan, spontaniczna realizacja tego planu. To co ja mówię, może się wydawać tym z was, którzy mają zwierzęta, którzy mają może myszy, szczury, ja widziałem szczura w działaniu, szczury są niesamowicie bystre, mają mnóstwo zachowań, które są szalenie inteligentne. Myszy nigdy nie miałem, ale w moim domu był szczurek. I dla tych z was, którzy znają zwierzęta różne, może się wydawać takie, po co to rozkładać na czynniki, że to jest oczywiste, że myszy planują, że szczury potrafią myśleć. A naukowcy, jeżeli chcą dojść do takiego wniosku, że myszy mają tak zaawansowane zdolności poznawcze, muszą się naprawdę ciężko narobić i tu jest ta robota. Ale to jest pierwszy taki przypadek. To jest pierwszy, oni tak piszą, nikt nigdy jeszcze wcześniej nie wykazał tak zaawansowanych mocy poznawczych u myszy. I cóż mogę więcej powiedzieć? Nic będę więcej mówił, tylko wzniosę to raz za wszystkie inteligentne gryzonie tego świata. Do zobaczenia, wczytamy naturę po godzinach, gdzie opowiadam o kolapsie sztucznej inteligencji. I o tym, że tak między nami mówiąc, że nasze spontaniczne słowa i nasze spontaniczne zachowania zaczynają być powoli bardzo cenną walutą. Głowa mała, na zdobie. Aha, żeby błasność, to nie jest grzaniec, to jest kawa w kubku pogrzańcu. Hej. Cześć.